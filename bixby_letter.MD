मासाच्युसेट्स्-युद्ध-सचिवालयस्य सेनाध्यक्ष-सहायकस्य निर्देशः मह्यं दर्शितः यत् भवती युद्धरङ्गे प्राप्त-वीरमरणानां पञ्चानां पुत्राणां माता।

भवत्याः अत्यन्तं वियोग-शोकं दूरीकर्तुं मद्-वचनानि दुर्बलाणि निष्फलानि स्युः इति मन्येऽहम्। किन्तु भवत्-पुत्र-प्राण-त्याग-रक्षितस्य गणराज्यस्य कार्तज्ञं भवत्यै निवेद्य सान्त्वनं दातुं विवशः अहम्।

प्रभुः परमेश्वरः वियोग-तापं शमयित्वा प्रिय-पुत्राणां संस्मरणं, स्वातन्त्र्याग्निकुण्डे अत्यर्हाहुत्या सम्पादितम् उदात्त-गर्वं च भवत्कृते अवशेषयेत् इति प्रार्थयामि।
